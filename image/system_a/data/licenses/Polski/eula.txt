<text weight='bold' size='32'><b>Umowa licencyjna na oprogramowanie Mudita Pure</b></text><br></br><text weight='regular' size='27'>WAŻNE: UŻYWAJĄC URZĄDZENIA MUDITA PURE, UŻYTKOWNIK AKCEPTUJE TREŚĆ PONIŻSZEJ UMOWY LICENCYJNEJ NA JEGO OPROGRAMOWANIE. BEZ JEJ AKCEPTACJI NIEMOŻLIWE JEST PRAWIDŁOWE KORZYSTANIE Z URZĄDZENIA.<br></br><br></br>W ZWIĄZKU Z TYM, PRZED UŻYCIEM MUDITA PURE LUB POBRANIEM UAKTUALNIENIA JEGO OPROGRAMOWANIA NALEŻY DOKŁADNIE PRZECZYTAĆ TEKST LICENCJI.<br></br><br></br>JEŻELI UŻYTKOWNIK NIE ZGADZA SIĘ Z POSTANOWIENIAMI NINIEJSZEJ LICENCJI, NIE MOŻE UŻYWAĆ OPROGRAMOWANIA, ANI POBIERAĆ I UŻYWAĆ AKTUALIZACJI. <br></br><br></br>Definicje:<br></br>Oprogramowanie - należy przez to rozumieć oprogramowanie systemowe Mudita Pure, interfejsy oraz jego zawartość (w tym czcionki, dźwięki, dokumentację i inne dane zapisane w pamięci urządzenia w wersji fabrycznej).<br></br>Aktualizacja - należy przez to rozumieć uaktualnianie Oprogramowania, w tym dodanie/zmianę funkcji lub  zastąpienie Oprogramowania nowym oprogramowaniem.<br></br>Mudita - Mudita sp. z o.o. z siedzibą w Warszawie (adres: ul. Jana Czeczota 6 02-607 Warszawa, Polska), wpisana do rejestru przedsiębiorców Krajowego Rejestru Sądowego pod numerem KRS: 0000467620, NIP: 5252558282, kapitał zakładowy 600.000,00 PLN <br></br>Użytkownik - osoba, która zgodnie z prawem stała się posiadaczem urządzenia Mudita Pure w celu korzystania z niego.<br></br><br></br>Warunki licencji:<br></br>    1. Z chwilą akceptacji przez Użytkownika warunków niniejszej licencji, Mudita udziela Użytkownikowi urządzenia Mudita Pure licencji na Oprogramowanie, zaś z chwilą pobrania przez Użytkownika Aktualizacji, także licencji do takiej Aktualizacji, w ramach której Użytkownik otrzymuje niewyłączne, nieograniczone terytorialnie, prawo do korzystania z nich na jednym urządzeniu MUDITA PURE w zakresie:<br></br>    a) przechowywania Oprogramowania i/lub Aktualizacji w pamięci urządzenia Mudita Pure,<br></br>    b) przechowywania jednej kopii Oprogramowania i/lub Aktualizacji poza pamięcią urządzenia Mudita Pure,<br></br>    c) uruchamiania, wyświetlania i korzystania z Oprogramowania lub/i Aktualizacji  na urządzeniu Mudita Pure.<br></br>    2. Każdy jeden egzemplarz urządzenia Mudita Pure, który w sposób zgodny z prawem, znalazł się w posiadaniu Użytkownika, uprawnia go do licencji na Oprogramowania lub/i Aktualizacje związane wyłącznie z tym egzemplarzem, w związku czym w zakresie każdego kolejnego egzemplarza urządzenia Mudita Pure, uzyskuje on odrębną licencję.<br></br>    3. Poza przypadkami określonymi w niniejszej licencji, Mudita nie zezwala na to aby Oprogramowanie lub/i Aktualizacje objęte niniejszą licencją zainstalowane były w tym samym czasie na więcej niż jednym urządzeniu Mudita Pure, a także nie zezwala na dystrybuowanie lub udostępnianie Oprogramowania lub/i Aktualizacji przez sieć w celu używania na wielu urządzeniach w tym samym czasie.<br></br>    4. Niniejsza licencja nie przyznaje Użytkownikowi żadnych praw do używania Oprogramowania lub/i Aktualizacji w celach innych niż korzystanie z urządzenia Mudita Pure zgodnie z jego funkcjami opisanymi w instrukcji obsługi.<br></br>    5. Niniejsza licencja obowiązuje przez czas, w jakim Użytkownik będzie posiadał urządzenie Mudita Pure, przy czym wygasa ona wcześniej, z chwilą naruszenia przez Użytkownika jej postanowień.</text>
